# Φροντιστήριο Django Girls

[![Gitter](https://badges.gitter.im/DjangoGirls/tutorial.svg)](https://gitter.im/DjangoGirls/tutorial)

> Αυτό το φροντιστήριο χορηγείται υπό την άδεια χρήσης με το όνομα: Creative Commons Attribution-ShareAlike 4.0 International License. Για να δείτε ένα αντίγραφο αυτής της άδειας χρήσης, επισκεφθείτε τον ακόλουθο σύνδεσμο https://creativecommons.org/licenses/by-sa/4.0/

## Καλώς ήρθατε

Καλώς ήρθατε στο φροντιστήριο Django Girls! Χαιρόμαστε που σε βλέπουμε εδώ :) Σε αυτόν τον οδηγό θα σε πάμε ένα ταξίδι γύρω από τις τεχνολογίες ιστοσελίδων, προσφέροντας σου μία γεύση από όλα τα κομμάτια που πρέπει να συγκεντρωθούν ώστε να κάνουν τον ιστό (με άλλα λόγια το internet) να δουλέψει όπως το γνωρίζουμε.

Όπως με όλα τα άγνωστα πράγματα, αυτό πρόκειται να είναι άλλη μία εμπειρία για σένα, αλλά μην ανησυχείς, αφού ήδη πήρες την απόφαση να είσαι εδώ, θα είσαι μια χαρά :)

## Εισαγωγή

Έχεις νιώσει ποτέ ότι ο κόσμος γίνεται όλο και περισσότερο σχετικός με την τεχνολογία και δεν μπορείς (ακόμα) να συσχετιθείς; Έχεις ποτέ αναρωτηθεί πώς να δημιουργήσεις μια ιστοσελίδα, αλλά ποτέ δεν είχες αρκετό κίνητρο για να ξεκινήσεις; Έχεις ποτέ σκεφτεί οτι ο κόσμος του software είναι πολύ περίπλοκος για σένα για να προσπαθήσεις να κάνεις κάτι από μόνη σου;

Λοιπόν, έχουμε καλά νέα για σένα! Ο προγραμματισμός δεν είναι τόσο δύσκολος όσο φαίνεται και θέλουμε να σου δείξουμε πόσο διασκεδαστικός μπορεί να είναι.

Αυτός ο οδηγός δεν θα σε μετατρέψει σε προγραμματιστή ως δια μαγείας. Αν θέλεις να γίνεις καλή προγραμματίστρια, χρειάζεται μήνες ή ακόμη και χρόνια εκμάθησης και πρακτικής εξάσκησης. Όμως θέλουμε να σου δείξουμε οτι ο προγραμματισμός ή η δημιουργία ιστιοσελίδων δεν είναι τόσο περίπλοκο όσο φαίνεται. Θα προσπαθήσουμε να σου εξηγήσουμε τα διάφορα κομμάτια όσο καλύτερα μπορούμε, ούτως ώστε να μην σε φοβίζει η τεχνολογία.

Ελπίζουμε να μπορέσουμε να σε κάνουμε να αγαπήσεις την τεχνολογία, όπως εμείς!

## Τι θα μάθεις κατα τη διάρκεια του οδηγού;

Μόλις ολοκληρώσεις τον οδηγό, θα έχεις μία μικρή λειτουργική εφαρμογή ιστού (web application): το δικό σου blog. Θα σου δείξουμε πως να το ανεβάσεις ηλεκτρονικά, ώστε άλλοι να δουν την δουλειά σου!

Θα φαίνεται έτσι (πάνω κάτω):

![Σχήμα 0.1](images/application.png)

> Αν είσαι μόνος σου χωρίς κάποιον να σε βοηθάει, τότε σε περίπτωση προβλήματος, έχουμε ένα σύστημα συνομιλίας για εσένα: [![Gitter](https://badges.gitter.im/DjangoGirls/tutorial.svg)](https://gitter.im/DjangoGirls/tutorial). Ζητήσαμε από τους προπονητές μας και τους προηγούμενους συμμετάσχοντες να είναι εκεί που και που και να βοηθάνε άλλους με το σεμινάριο! Μην φοβάστε να κάνετε ερωτήσεις εκεί!

Οκ, [ ας ξεκινήσουμε από την αρχή...](./how_the_internet_works/README.md)

## Ακολουθώντας τον οδηγό στο σπίτι

Είναι εκπληκτικό να λάβετε μέρος στο εργαστήριο Django Girls, αλλά γνωρίζουμε ότι δεν είναι πάντα εφικτό να παρακολουθήσετε ένα. Για αυτό σας ενθαρρύνουμε να προσπαθήσετε να ακολουθήσετε αυτό το σεμινάριο στο σπίτι. Για τους αναγνώστες στο σπίτι, προς το παρόν ετοιμάζουμε βίντεο που θα το κάνουν ευκολότερο να παρακολουθήσετε τον οδηγό από μόνοι σας. Είναι ακόμα ένα έργο σε εξέλιξη, αλλά όλο και περισσότερα πράγματα θα καλυφθούν σύντομα στο κανάλι του YouTube [Coding is for girls](https://www.youtube.com/channel/UC0hNd2uW8jTR5K3KBzRuG2A/feed).

Σε κάθε κεφάλαιο που έχει ήδη καλυφθεί, υπάρχει ένας σύνδεσμος που οδηγεί στο αντίστοιχο βίντεο.

## Σχετικά με μας και πως να συνεισφέρετε

Αυτό το σεμινάριο συντηρείται από την κοινότητα [DjangoGirls](https://djangogirls.org/). Εάν βρείτε τυχόν λάθη ή θέλετε να ενημερώσετε το φροντιστήριο παρακαλούμε [ακολουθήστε τις οδηγίες για συνεισφορά](https://github.com/DjangoGirls/tutorial/blob/master/README.md).

## Θα θέλατε να μας βοηθήσετε να μεταφράσετε τον οδηγό σε άλλες γλώσσες;

Προς το παρόν, οι μεταφράσεις διατηρούνται στην πλατφόρμα του crowdin.com στο:

https://crowdin.com/project/django-girls-tutorial

Εάν η γλώσσα σας δεν είναι καταχωρημένη στο [crowdin](https://crowdin.com/), παρακαλούμε [ανοίξτε ένα νέο θέμα](https://github.com/DjangoGirls/tutorial/issues/new) ενημερώνοντας μας για την γλώσσα ώστε να την προσθέσουμε.