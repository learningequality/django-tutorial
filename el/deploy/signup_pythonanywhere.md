Το PythonAnywhere είναι μια υπηρεσία για την εκτέλεση Python κώδικα σε διακομιστές «στο σύννεφο» (cloud). Θα το χρησιμοποιήσουμε για τη φιλοξενία του site μας στο internet.

Θα φιλοξενήσουμε το blog που χτίσαμε στο PythonAnywhere. Δημιουργήστε έναν "Beginner" λογαριασμό (δεν χρειάζεστε πιστωτική κάρτα).

* [www.pythonanywhere.com](https://www.pythonanywhere.com/)

![H σελίδα εγγραφής του PythonAnywhere δείχνει ένα κουμπί για να δημιουργήσετε έναν δωρεάν «Beginner» λογαριασμό](../deploy/images/pythonanywhere_beginner_account_button.png)

> **Σημείωση** Όταν επιλέξετε όνομα χρήστη θυμηθείτε ότι τα urls του blog σας θα έχουν τη μορφή `yourusername.pythonanywhere.com`. Οπότε επιλέξτε είτε το συνηθισμένο σας όνομα χρήστη (πχ αυτό που βάλατε στο GitHub) είτε κάποιο που να ταιριάζει με τη θεματολογία του blog σας. Επίσης, σιγουρευτείτε ότι θα θυμάστε τον κωδικό πρόσβασης σας.

## Δημιουργώντας ένα PythonAnywhere API token

Αυτό είναι κάτι που πρέπει να κάνετε μόνο μια φορά. Μετά την εγραφή σας στο  PythonAnywhere θα μεταφερθείτε στο ταμπλό σας. Βρείτε το σύνδεσμο "Λογαριασμός" πάνω δεξιά στη σελίδα σας:

![Σύνδεσμος λογαριασμού πάνω δεξιά στη σελίδα](../deploy/images/pythonanywhere_account.png)

στη συνέχεια επιλέξτε την καρτέλα που ονομάζεται "API Token" και πατήστε το κουμπί που λεει "Δημιουργία νέου  API Token".

![Η καρτέλα "API Token" στη σελίδα λογαριασμού](../deploy/images/pythonanywhere_create_api_token.png)